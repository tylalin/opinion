# ပိတောက်တွေလို

ဘဝမှာ အခါပေါင်း ၃၀ကနေ ၅၀ ၆၀ လောက်ကြားထိပြန်ပြီးတော့ အားရင်ကြည့်ဖြစ်တဲ့ ရုပ်ရှင်ကား တစ်ကားရှိတယ်။ နာမည်က "The Sound of Music" တဲ့။ ရုပ်ရှင်ကားရှည်ပြီးတော့ ရှေးတုန်းကရိုက်ထားတဲ့ ကားမို့အိမ်မှာကြည့်တိုင်း ဘယ်သူမှကိုယ်နဲ့ အတူတူထိုင်မကြည့်ချင်ကြဘူး။ ကိုယ့်မှာတော့ အဲ့ဒီကားကြည့်တိုင်း တစ်ယောက်တည်း ဖီးတွေဖြစ်လို့။ အဲ့ဒီရုပ်ရှင်ကြည့်တိုင်း ပျှော်ရတယ်၊ လွမ်းရတယ်၊ ဆွေးရတယ်၊ ပူရတယ်... ခံစားချက်တွေအများများကြီး ထပ်ခါထပ်ခါရတယ်။ ကြည့်တိုင်းရတာနော်... အခုပြန်ကြည့်အခု အဲ့ဒီခံစားချက်တွေပြန်ရတယ်။ အဲ့ဒီ ရုပ်ရှင်ကိုသေသေချာချာ မကြည့်ဘူးရင်တော့ မသိကြဘူး။ သိတဲ့လူတွေကြတော့လည်း ကိုယ့်လို ဖီးမျိုးဖြစ်မဖြစ်တော့မသိဘူး။

အဲ့ဒီကားထဲက ဇာတ်ဝင်တေးတစ်ပုဒ်ဖြစ်တဲ့ Edelweiss ဆိုတဲ့ သီချင်းလေးကို ကြားတိုင်း ဘာမဆိုင်ညာမဆိုင် ကိုယ့်နိုင်ငံကို ပြန်လွမ်းတဲ့စိတ် အမြဲဖြစ်တယ်။ Edelweiss ဆိုတာက သူတို့ Austria နိုင်ငံမှာရှိတဲ့ ပန်းတမျိူးပါ။ သူ့နိုင်ငံလေးကို အဲ့ဒီပန်းလေးနဲ့ တင်စားပြီးတော့ ရေးဆက်ထားတဲ့ သီချင်းဖြစ်တယ်။ ဇာတ်လမ်းထဲမှာ Austria မှာ Nazi တွေဝင်လာတော့ ပြန်လည်ခုခံနိုင်စွမ်းမရှိတဲ့ Austria ရဲ့ စစ်တပ်အရာရှိတစ်ယောက်ဖြစ်တဲ့ ဇာတ်လမ်းထဲက အဓိကဇာတ်ကောင်က သူ့ကလေးတွေကို သီချင်းဆိုပြနေတဲ့ အခန်းမှာ ထည့်သွားတဲ့ သီချင်းလေးပါ။ ဘာကြောင့်မှန်းမသိပေမယ့် ပြည်ပကိုရောက်နေတဲ့ ကိုယ့်အတွက်တော့ မြန်မာနိုင်ငံကို လွမ်းစေတယ်။ အခုတော့.... ဘာလိုလိုနဲ့ April ရောက်တော့မယ်၊ နောက်လဆိုရင် သင်္ကြန် နဲ့ ပိတောက်တွေတောင် နောက်တစ်ကျော့ ပြန်ပြီးတော့ ဝေကြအုံးမယ်ကြွေကြအုံးမယ်။ အဲ့ဒီအချိန်လောက်ထိတော့ ကိုယ့်နိုင်ငံ ကိုယ့်လူမျိုး လူငယ်လေး တွေဆက်လက်ပြီးတော့ မကြွေစေလိုတော့ပါ။ နောက်ဆုံးတော့... Austria မှာက Edelweiss၊ ကိုယ့်အမိမြေဖြစ်တဲ့ မြန်မာနိုင်ငံမှာတော့ ပိတောက်တွေကို ကိုယ့်နိုင်ငံလေးနဲ့ နှိုင်းရင်း သီချင်းထဲကလို ဆုတောင်းမိတာက

"ပိတောက်တွေလို ခါတော်မှီပါစေမြန်မာပြည်၊   
ပိတောက်တွေလို လူတိုင်းပန်လိုပါစေ မြန်မာပြည်၊   
ပိတောက်တွေလို ဝေမြဲဝေပါစေမြန်မာပြည်၊   
ပိတောက်တွေလို ကြိုင်ကြိုင်မွှေးပါစေမြန်မာပြည်၊   
ပိတောက်တွေလို မြိုင်မြိုင်ဝင်းပါစေ မြန်မာပြည်။   
Bless my homeland forever"

## Edelweiss

Edelweiss, Edelweiss   
Every morning you greet me   
Small and white clean and bright   
You look happy to meet me

Blossom of snow, may you bloom and grow   
Bloom and grow forever   
Edelweiss, Edelweiss  
Bless my homeland forever

Edelweiss, Edelweiss   
Every morning you greet me   
Small and white clean and bright   
You look happy to meet me

Blossom of snow, may you bloom and grow   
Bloom and grow forever   
Edelweiss, Edelweiss   
Bless my homeland forever

