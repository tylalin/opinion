# F\*\*k School But Not My Friends

ကိုယ်ငယ်ငယ်တုန်းလည်း ကျောင်းကဆရာတွေ ဆရာမတွေ harass လုပ်တာ abuse လုပ်တာခံရဘူးတော့ သူ့အတွက်ဒါမျိုးခံရဘူးတယ်ဆိုတာ မထူးဆန်းဘူးရယ်။ အခုအမြင်နဲ့ကြည့်ရင်တော့ ဒါ blind ကြီး ကျောင်းသားတွေ ကျောင်းသူတွေကို စနစ်ဆိုးကြီးတစ်ခုထဲမှာ မတရားလုပ်ချင်တာ လုပ်ခွင့်ပေးထားတဲ့ ကိစ္စ... ဘယ်လိုလက်ခံစရာမရှိဘူး။ မိဘတွေဘက်ကကြည့်လည်း အဲ့ဒီစနစ်ဆိုးကြီးနဲ့ပဲ ကြီးလာရတာမို့ ဒါမျိုးဟာကို သိပ်နားလည်မှာမဟုတ်ဘူး။ ဒီတော့ကလေးတွေအတွက် မလိုအပ်တဲ့ စိတ်ဒုက္ခကြီးတွေကို အရွယ်နဲ့မလိုက်အောင်ခံစားကြရတယ်။ တော်တော်လေးရက်ရက်စက်စက်လုပ်တာကို ခံခဲ့ရတာ။ သေချာပြန်စဉ်းစားကြည့်ရင် ကျောင်းမှာတုန်းက စေတနာအပြည့်နဲ့ သင်ပြခဲ့တဲ့ ဆရာ၊ ဆရာမတွေတကယ်ရှိတယ်ဆိုပေမည့်လည်း အများစုက ရှိသမျှအာဏာအကုန်သုံးပြီးတော့ ကလေးတွေကို နှိပ်စက်တယ်။ နှုတ်နဲ့တမျိုး၊ တုတ်နဲ့တမျိုး အမျိုးမျိုး အဖုံဖုံကိုယ်အရှက်ရအောင်လို့ ထောင်စနစ်နဲ့ အုပ်ချုပ်တယ်။ မှတ်မိသလောက်တော့... မူကြိုအရွယ်လောက်မှာဖြစ်တဲ့ဟာကို အခုအချိန်ထိ မျက်ဝါးထင်ထင်မှတ်မိနေသေးတယ်။ ကလေးဆိုတော့ ရေဆာတာကိုမပြောတတ်ဘူးနဲ့တူတယ်။ ဆရာမကို ရေဆာကြောင်းတော့ ကြိုးစားပြီးတော့ပြောပုံရတယ်။ ဆရာမကလုံးဝ စောက်ဂရုမစိုက်ဘူး။ ဒီတော့ ကိုယ်တိုင် မြေရေအိုးစဉ်တင် ထားတဲ့ စင်ပေါ် မမှီတမှီနဲ့ တက်ရော၊ စင်ကလည်း မခိုင့်တခိုင်နဲ့ မှောက်ကြရော၊ ဒီတော့ အဲ့ဒီဆရာမဘာလုပ်သလဲဆိုတော့ကာ... ဒေါတအသေကုန်ထွက်ပြီးတော့ မူကြိုအရွယ်ကလေးကို အသေကုန်ရိုက်ပါလေရောဗျာ... ဒါနဲ့မပြီးသေးဘူး၊ အဲ့ဒီဆရာမက ဖီးတက်ပြီးတော့ ကိုယ့်ကို မူကြိုမှာရှိတဲ့ ရေချိုးခန်း စုတ်စုတ်ပျက်ပျက်ထဲမှာ မီးကိုမှိတ်ပြီးတော့ အပြင်ကတံခါးကို အသေပိတ်ထားတာ မူကြိုဆင်းတဲ့ အချိန်ထိလို့တော့ ထင်တာပဲ။ ကိုယ့်အတွက်တော့ အမှောင်ထဲမှာ ပိတ်ထားခံရတာ ငရဲပဲ၊ ဘယ်လောက်တောင်ကြာသလဲ မမှတ်မိတော့ပေမယ့် အခုအချိန်ထိအကြောင်းအရာတွေကို အခုလိုမျိုးမှတ်မိအတွက်၊ အဲ့ဒီဖြစ်ရပ်က တော်တော်လေးကြီးမားခဲ့တယ်။ နောက်နေ့ ကျောင်းမသွားချင်တော့လို့ အိမ်မှာ ငိုပေမယ့်လည်း ဘာမှပြန်မပြောတတ်သေးတဲ့ လူမမယ်ကလေးအရွယ်မို့ ဘာမှအရာမထင်ခဲ့ဘူး။ ကြောက်စိတ်နဲ့ နေ့တိုင်းကျောင်းသွား... ကြောက်စိတ်နဲ့ နေ့တိုင်းကြီးပြင်းခဲ့ရတဲ့ ဘဝ။&#x20;

နောက်တခုက... ကိုယ်တွေ လူပျိုပေါက် အပျိုပေါက်ဖြစ်တဲ့ အချိန် ၈တန်းလောက်ထိကို ဆရာတွေ၊ ဆရာမတွေ မတရားလုပ်ပြီး ရိုက်တာတွေ၊ အတန်းရှေ့မှာ အရှက်ခွဲတာတွေကို ခဏခဏကြုံလေ့ရှိတယ်။ တခေါက်တော့... ကိုယ့် သူငယ်ချင်းအရင်းခေါက်ခေါက် တစ်ကောင်က လူပျိုပေါက်တွေဖြစ်နေပြီဆိုတော့၊ ကျောင်းကို playboy magazine တွေယူလာရော။ ဒီကောင်လည်း ဘယ်ကရလာလည်း မသိဘူး၊ အတန်းထဲမှာ လက်ဆင့်ကမ်းရော။ Sharing is caring ကိုအရင်ထဲက practise လုပ်ကြတယ်လေ၊ နောက်ပြီး အပြာစာအုပ်တွေ၊ playboy magazine လိုမျိုး ကာလာတွေနဲ့ပုံတွေပါတဲ့ဟာဆို အတန်းထဲမှာ ဆရာကြီးပဲ။ ဟကောင်ရ... ငါ့လည်း ပေးအုံး... ဟိုကောင်ကြည့်ပြီးရင် ငါ့ကိုပေးအုံး... ဆိုတာမျိုး မျက်နှာတအားရတာ။ လူပျိုပေါက်အရွယ်လေးတွေမို့ စိတ်နဲ့ ခန္ဓာကတောင်းဆိုသမျှ အကုန်ဆက်သရသဗျာ။ ဘယ်သူမှာလည်း ဒါကိုပြဿနာလို့ မထင်ဘူး။ အတန်းထဲက ကောင်မလေးတွေကလွှဲရင်ပေါ့။ ဒီတော့ ယောက်ျားလေးတွေ အချင်းချင်းပဲ ပတ်ပြီးတော့ လက်ဆင့်ကမ်းကြရော။ တနေ့တော့ အတန်းထဲက ဆော်တပွေက အတန်းပိုင်ဆရာမကို ကပ်ပြီးတော့ညှော်ရော... အဲ့ဒီမှာ စောက်ပြဿနာကစတာပဲ။ စာအုပ်ယူလာတဲ့ ကိုယ့်သူငယ်ချင်းကောင်ကို အတန်းပိုင်ဆရာမက အခြားကျောင်းသူကျောင်းသားတွေ ရှေ့ပိုဆိုးပက်စက် ဆဲဆိုပြီးတော့၊ အဲ့ဒီ playboy magazine နဲ့ ကိုယ့်သူငယ်ချင်းရဲ့ မျက်နှာကို ရိုက်၊ ပစ်ပေါက်လုပ်ရော။ ဒါ့အပြင် အတန်းချုပ်ဆရာမရုံးခန်းထိ ခေါ်သွားပြီးတော့ escalate လုပ်ပါလေရောဗျာ။ ဒါနဲ့မပြီးသေးဘူး နောက်နေ့ မိဘခေါ်လာခိုင်းတာတွေ၊ ဘာတွေလုပ်ရောဗျာ။ ကိုယ့်သူငယ်ချင်း ခမျာ လူပျိုပေါက်အရွယ်ဆိုတော့ ရှက်လည်းရှက်၊ ဘာကြောင့်ဒီလောက်ဖြစ်သွားစရာရှိလည်းဆိုတာစဉ်းစားမရပဲ ဒေါတလည်းထွက်နဲ့ တနှစ်လုံး သူလည်းနေရထိုင်ရ ခက်သွားပုံရတယ်။ အမှန်ဆို... အဲ့လောက်ဖြစ်သွား စရာအကြောင်းမရှိဘူးလေ။ အေးဆေးရှင်းလည်း ဒီပြဿနာကို ကိုင်တွယ်လို့ရနိုင်ရဲ့သားနဲ့ ရှိသမျှ အာဏာအကုန်သုံးပြီးတော့ အရှက်ခွဲတာ၊ အနိုင်ကျင့်တာလို့ မြင်တယ်။&#x20;

ဒါကြောင့်လည်း အခုအချိန်ထိ အဲ့ကျောင်းတွေက ကိုယ့်အပေါ်မှာဘာကျေးဇူးမှမရှိဘူးလို့ မြင်လာတယ်။ အချိန်တန်ရင် ကိုယ့်ပညာတက်စေချင် ပညာသင်နေတာထက်၊ ငွေကြေးအတွက် အမျိုးမျိုး ငွေညစ်တာမျိုးလို့ပဲထင်တယ်။ ရှင်းရှင်းပြောရရင် ဘာစောက်ကျေးဇူးမှရှိတာမဟုတ်ဘူး။ ကိုယ့်ကို နှိပ်စက်တယ်၊ ငွေညစ်တယ်၊ အချိန်တန်ရင် ဆရာကတော့ပွဲဆိုတော့ ကတော့ခံတယ်။ ကိုယ်တွေမှာတော့ ကြိုက်ကြိုက်မကြိုက်ကြိုက် ဒူးလေးတုပ်ပြီးတော့ အိမ်ကထည့်ပေးလိုက်တဲ့ ပါတိတ်လေးနဲ့ မုန့်ပုံးလေးနဲ့ ထိုင်ထိုင်ကတော့ရတယ်။ တော်တော်လေးကို စောက်ရေးမပါတဲ့ဟာတွေနဲ့ လူငယ်ဘဝတွေကို ဖြတ်သန်းပစ်ခဲ့ရတယ်။ ကျားပေါက်ရဲ့ podcast ကို နားထောင်ရင်း စိတ်ထဲမှာ အခဲမကြေလို့ ချရေးလိုက်ပစ်ရတယ်။ တောက်...

[https://anchor.fm/92.yomama/episodes/Fk-School-But-Not-My-Friends-III-e1t53o6/a-a94v950](https://anchor.fm/92.yomama/episodes/Fk-School-But-Not-My-Friends-III-e1t53o6/a-a94v950)
